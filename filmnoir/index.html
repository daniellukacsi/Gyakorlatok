<!DOCTYPE html>
<html lang="hu">
<head>
  <meta charset="utf-8">
  <title>Film noir</title>
  <link rel="stylesheet" href="styles.css">
</head>

<body>
<div id="content">
  <h1>A film noir<a href="https://hu.wikipedia.org/wiki/Film_noir" target="_blank">*</a></h1>
  <div class="frame"><img src="maltai_solyom.jpg" alt="A máltai sólyom" title="A máltai sólyom"><p class="imgtitle">A máltai sólyom (1941)</p></div>

    <p>A film noir („fekete film”) filmstílus, amit elsősorban a hollywoodi bűnügyi drámák, krimik jellemzőjeként használnak, legfőképp amelyeknél kiemelt szerepet játszik az ambivalens erkölcs és a szexuális motiváció. Először Nino Frank francia kritikus alkalmazta a film noir elnevezést a hollywoodi filmekre <i>1946</i>-ban. Gyakran hivatkoznak rá önálló, a bűnügyi filmnek alárendelt műfajként.</p>
    <p>Hollywood klasszikus film noir időszakát általában az <i>1940</i>-es évek eleje és a késő <i>1950</i>-es évek közé teszik. Ehhez a korszakhoz társítják általában a kontrasztos fekete-fehér képi világot, melynek gyökerei a német expresszionista fényképezésig nyúlnak vissza, míg sok történet és klasszikus noir szemléletmód Amerikában a nagy gazdasági világválság idejének krimi iskoláiból származik.</p>
    <p>Az első film noir-nak az <i>1941</i>-es, John Huston rendezte A máltai sólyom (The Maltese Falcon) című filmet tekintjük, amely Dashiell Hammett azonos című regényének harmadik, legjobban sikerült adaptációja. Itt debütált Humphrey Bogart elegánsan cinikus magándetektív karaktere, amely ma már a műfaj egyik kulcsfigurája. A klasszikus film noir utolsó alkotásának Orson Welles A gonosz érintése (<i>1958</i>) című filmjét tartják</p>
    <p>A narrációt sokan a műfaj legjellegzetesebb eszközének tekintik, ahogyan a dzsesszt és a neonfényekben fürdő városi látképet is. Ezek a stílusjegyek azonban leginkább az <i>1980</i>-as évek nagy tisztelgései és műfaji paródiái miatt épültek be a mai köztudatba. A flashback ugyan a legtöbb klasszikusban nem található meg (A máltai sólyom, A hosszú álom, A gonosz érintése, Kínai negyed), azonban az <i>1945</i>-ös Mildred Pierce című filmnek köszönhetően ma már a műfaj egyik legjellemzőbb fogásának tekintjük.</p>

  <h2>A máltai sólyom</h2>
    
  <table>
    <tr><th>Rendező</th><td>John Huston</td></tr>
    <tr><th>Producer</th><td>Hal B. Wallis</td></tr>
    <tr><th>Forgatókönyvíró</th><td>John Huston</td></tr>
    <tr><th>Főszereplő</th><td>Humphrey Bogart</td></tr>
    <tr><th>Zene</th><td>Adolph Deutsch</td></tr>
    <tr><th>Operatőr</th><td>Arthur Edeson</td></tr>
    <tr><th>Vágó</th><td>Thomas Richards</td></tr>
  </table>

    <p>A máltai sólyom (eredeti cím: The Maltese Falcon) 1941-ben bemutatott amerikai krimi John Huston rendezésében, ami egyben első rendezői munkája is.</p>
    <p>A film Roy Del Ruth 1931-es A máltai sólyom c. filmjének remake-je. Mindkét alkotás történetének alapjául Dashiell Hammett azonos című regénye szolgált. A produkciót Roger Ebert filmkritikus minden idők egyik legjobb filmjének nevezte, az Entertainment Weekly szerint a film noir műfaj első jelentősebb darabja.</p>
    <p>A filmet 1989-ben Amerikai Egyesült Államok Nemzeti Filmmegőrzési Bizottsága beválasztotta a Nemzeti Filmarchívumba</p>

    <h2>Előkészületek</h2>

    <p>Az elsőfilmes Huston már a forgatókönyv megírásának nagy figyelmet szentelt. Minden egyes jelenethez külön instrukciókat fűzött, hogy a forgatás gördülékenyen és profi módon zajljon. Akár <b>Alfred Hitchcock</b>, Huston is azt az elvet vallotta, hogy filmezés egy ütemterv alapján haladjon és, hogy minden módszeresen meg legyen tervezve annak érdekében, hogy ne lépjék át a költségvetést.</p>
    <p>Néhány kültéri éjszakai jelenet kivételével Huston a cselekmény menetében forgatta a filmet, ami nagyban megkönnyítette a színészek munkáját. A forgatás annyira simán haladt, hogy a stábnak egymásra is volt ideje. Huston elvitte Bogartot, Astort, Bondot, Lorret és a többieket a Lakeside Golf Clubba, ahol munka fáradalmait pihenték ki az úszómedencével, vacsorákkal, italokkal és éjfélig tartó beszélgetésekkel bármiről, kivéve a filmet.</p>

</div>
</body>
</html>